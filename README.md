O‘ZBEKISTON RESPUBLIKASI OLIY TA’LIM, FAN VA INNOVATSIYALAR VAZIRLIGI

OʻZBEKISTON RESPUBLIKASI RAQAMLI TEXNOLOGIYALAR 
VAZIRLIGI

MUHAMMAD AL-XORAZMIY NOMIDAGI TOSHKENT AXBOROT TEXNOLOGIYALARI UNIVERSITETI SAMARQAND FILIALI 

                           
“RAQAMLI TEXNOLOGIYALAR VA SUN’IY INTELLEKT: MUOMMOLAR, YUTUQLAR VA RIVOJLANISH ISTIQBOLLARI” MAVZUSIDAGI 
XALQARO ILMIY-AMALIY ANJUMANI
(Samarqand shahri, 2025-yil 24-25 oktabr)
AXBOROT XATI


SAMARQAND – 2025

AXBOROT XATI

HURMATLI HAMKASBLAR!
Oʻzbekiston Respublikasi Prezidentining 2023-yil 4-iyuldagi “Ma’muriy islohotlar doirasida oliy ta’lim, fan va innovatsiyalar sohasida davlat boshqaruvini samarali tashkil qilish chora-tadbirlari to‘g‘risida”gi PQ-200-sonli qarori va O‘zbekiston Respublikasi Oliy ta’lim, fan va innovatsiyalar vazirining 2024-yil 27-dekabrdagi “2025-yilda xalqaro va respublika miqyosida o‘tkaziladigan ilmiy va ilmiy-texnik tadbirlar rejalarini tasdiqlash to‘g‘risida”gi 490-sonli buyrug‘iga asosan hamda raqamli texnologiyalar sohasini rivojlantirishning ustuvor vazifalarini amalga oshirish maqsadida, 2025-yil 24-25 oktabr kunlari Muhammad al-Xorazmiy nomidagi Toshkent axborot texnologiyalari universiteti Samarqand filialida “Raqamli texnologiyalar va sun’iy intellekt: muommolar, yutuqlar va rivojlanish istiqbollari” mavzusidagi Xalqaro ilmiy-amaliy anjumani boʻlib oʻtadi. 
ILMIY-АMАLIY АNJUMАN QUYIDАGI SHOʻBАLАR BOʻYICHА FАOLIYAT YURITАDI:
1-Shoʻba: Mashinali o‘qitish va sun’iy intellekt: raqamli transformatsiyaga yangi yondashuv;
2-Shoʻba: Katta ma’lumotlarni qayta ishlash va Internet ashyolari (Big data va IoT);
3-Shoʻba: Raqamli ta’lim va masofaviy o‘qitish texnologiyalari;
4-Shoʻba: Robototexnika va avtomatlashtirilgan boshqaruv tizimlari;
5-Shoʻba: Ma’lumot uzatish tarmoqlari va axborot xavfsizligi muammolari;
6-Shoʻba: Raqamli modellashtirish va hisoblash usullari;
7-Shoʻba: Ta’limning raqamli transformatsiyasi: ijtimoiy-falsafiy va iqtisodiy muammolari va istiqbollari.

Аnjumanga yosh olimlar, mustaqil izlanuvchilar, tayanch doktorantlar, doktorantlar, ilmiy-tadqiqot institutlari xodimlari hamda oliy taʼlim muassasalari professor-oʻqituvchilari taklif etiladi.
XALQARO ILMIY-AMALIY АNJUMАNDА ISHTIROK ETISH UCHUN:
Anjumanda ishtirok etish uchun 2025-yilning 10-oktabrga qadar talab darajasida rasmiylashtirilgan maqola, anjuman ishtirokchisi anketasi (1- Ilova) va maqola materiallari alohida faylda qoʻyilgan talablar asosida (2- Ilova) elektron shaklda conference@samtuit.uz elektron manziliga yoki @TATUSF_Konferensiya2024 (+998957758586) telegramga yuborilishi talab etiladi. Maqola yuborilgandan 3 ish kuni ichida, maqolani qabul qilinganligi to‘g‘risida anjuman materiali yuborilgan elektron pochtaga yoki maqola muallifi telefon raqamiga ma’lumot yuboriladi. Talab darajasida rasmiylashtirilmagan hamda ijobiy retsenziyadan o‘tmagan maqolalar qabul qilinmaydi.
Maqolaning elektron nusxasi quyidagi shaklda nomlanadi: shoʻba raqami, birinchi muallifning familiyasi, masalan: 3_Ubaydullayev.docx

ANJUMAN MATERIALLARIGA QOʻYILADIGAN TALABLAR
Dolzarbligi. Maqola dolzarb mavzu bo‘yicha yozilishi va mustaqil tadqiqot natijalarini o‘z ichiga olishi, shuningdek ilgari nashr etilmagan yoki boshqa nashrlarga bundan keyin berilmasligi kerak.
Mas’uliyat va javobgarlik. Maqolaning mazmuni va plagiat mavjudligi uchun muallif(lar) to‘liq javobgar hisoblanadi.
Rasmiylashtirishga qo‘yiladigan talablar: maqola hajmi toʻliq  5 bet, 1,5 intervalda (chapdan 3 sm, yuqoridan 2 sm, quyidan 2 sm, oʻng tomondan 1,5 sm, varaq bichimi А4 formatda, 210x297mm), Microsoft Word (*.docx) muharririda, matnlar Times New Roman, 14 oʻlchamli shriftda, matematik formulalar MathType formula muharririda “(1)” shaklda raqamlangan, chizma yoki rasmlar varaqning oʻrtasida joylashtiriladi real oʻlchamlarda 300 nuqta/dyum holatda boʻlishi, chizma yoki rasmlarning tagida izohlari
12 pt oʻlchamida varagʻning oʻrtasidan yoziladi. Mavzu bosh harflarda qoraytirilib, varaqning oʻrtasiga yoziladi, keyingi qatorlarga muallifning ismi-sharifi, tashkilotning toʻliq nomi, elekron pochta manzili (e-mail) koʻrsatiladi (Ilova 2).

Maqola va tezislar oʻzbek, rus yoki ingliz tillarida qabul qilinadi.

Maqola matni ilmiy, texnik, grammatik va stilistik tahrir qilingan boʻlishi shart. Maqoladagi maʼlumotlar, faktlar va statistik koʻrsatkichlarning toʻgʻriligiga mualliflar masʼuldirlar. Maqolada albatta jadval (chizma yoki rasm)lar manbalari aniq koʻrsatilishi, qisqartma soʻzlarga izoh berilishi lozim. Maqola ichidagi havolalar “[1]” kabi tartibda belgilanadi. Maqola soʻngida foydalanilgan adabiyotlar foydalanish ketma-ketligi boʻyicha yozilishi kerak.
Yuqoridagi talablarga javob bermaydigan, oʻz vaqtida topshirilmagan, kamchiliklari mavjud boʻlgan ilmiy maqolalar toʻplamga kiritilmaydi. Tashkiliy qoʻmita maqola matnini qisqartirish, qisman tuzatish kiritish, shoʻbalarga joylashtirish huquqiga ega.

Аnjumanda ishtirok etish uchun har bir maqolaga tashkiliy toʻlov 150 000 soʻm. 

Tashkiliy toʻlov 2025-yilning 16-oktabriga qadar amalga oshiriladi.


Maqolalar toʻplami anjuman boshlanish kuniga qadar chop etiladi.
Koordinator: Shuxrat Isroilov, +998979108586, +99895 775 85 86


Ilova 1.
Anjuman ishtirokchisi anketasi
1. Familiyasi, Ismi, Sharifi________________________________________________________           2. Ilmiy darajasi________________________________________________________________        3. Ilmiy unvoni_________________________________________________________________ 4. Lavozimi ___________________________________________________________________ 5. Tashkilot nomi (toʻliq va qisqartirilgan) ___________________________________________ 6. Elektron pochta ______________________________________________________________ 7. Telefon raqami _______________________________________________________________ 8. Davlat _____________________________________________________________________ 9. Shahar _____________________________________________________________________ 10. Mualliflar F.I.Sh. va maqolaning nomi ___________________________________________ 11. Oflayn shaklda ishtirok etuvchi toʻgʻrisida maʼlumot ________________________________ 12.Sirtdan ishtirok etuvchi toʻgʻrisida maʼlumot ________________________________________


Ilova 2.
Z-СОННИ НОРАВШАН СОНГА АЙЛАНТИРИШ УСУЛИ 
ОРҚАЛИ ҲИСОБЛАШ 
Примова Х.А.1, Набиева С.С.2
1Муҳаммад ал-Хоразмий номидаги Тошкент ахборот технологиялари университети Самарқанд филиали, Самарқанд, Ўзбекистон
2Рақамли технологиялар ва сунъий интеллектни ривожлантириш илмий-тадқиқот институти, Тошкент, Ўзбекистон
primova@samtuit.uz, sevar0887@mail.ru
Аннотация. Инсонларда  ноаниқ,  номаълум  ёки  тўлиқ  бўлмаган  ахборот асосида  оқилона  қарорлар  қабул  қилиш  ажойиб  қобилияти мавжуд.  Ушбу имкониятни  шакллантириш  қайсидир  маънода  мураккаб  масала  бўлиб ҳисобланади.  Таклиф  этилган  ёндошувнинг  камчиликларини  ҳам  таъкидлаш лозимдир.  У  шундан  иборат  бўладики,  Z-сонларни  классик  норавшан  сонларга айлантириш натижасида дастлабки маълумотларни қисман йўқотилишига олиб келинади.  Мақолада,  шунингдек,  классик  лойқа  тўплам  назарияси  ёрдамида  Z-сонни норавшан сонга айлантириш усули кўриб чиқилган.
Калит сўзлар: Z-сон, noравшан сонга айлантириш усули,  норавшан учбурчак сон вазн даражаси,  норавшан сон.

Дунёда   норавшан   тўпламлар назарияси,  сонли  ҳисоблашлардан матнли ҳисоблашларга ўтиш ва табиий тилнинг маълумотларни қайта ишлаш, қарор  қабул қилиш масалалари, Z-сонлар назарияси, юмшоқ ҳисоблашлар    технологияларининг компоненталари  бўлган  эволюцион алгоритмларни  бирлаштириш  натижасида  ишлаб  чиқилган  моделлар бўйича  қатор,    жумладан  қуйидаги  устувор  йўналишларда  тадқиқотлар олиб борилмоқда: норавшан тўпламлар назариясини  суст  шаклланган  жараёнларга  тадқиқ  этиш
асосида  қарор қабул  қилувчи тизимларни  ишлаб чиқиш, сунъий интеллектнинг назарий-амалий  соҳаларига  норавшан  тўпламлар   назариясини   жалб   этиш услубиятларини   такомиллаштириш, норавшан  тўплам  орқали Z-сонларни классик    норавшан    сонларга айлантириш, Z-ахборотларга  асос-ланган   қарорлар   қабул   қилувчи тизимларни ишлаб чиқиш[1].
					(1)

1-расм. Ишончлиликни кўпайтиргандан кейинги Z-сон
Адабиётлар рўйхати:
    1. Юнкеров, В.И. Математико-статистическая обработка данных медицинских исследований / В.И. Юнкеров, С.Г. Григорьев, М.В. Резванцев. – 3-е изд., доп. – СПб.: ВМедА, 2011. – 318 с.
